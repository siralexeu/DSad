Componența proiectului în format electronic:
1. Fișier word/pdf cu prezentarea proiectului
2. Fișiere csv cu tabelele de observații input
3. Proiectul Python cu implementarea
Fișierul word/pdf cu prezentarea proiectului va fi structurat astfel:
1. Titlul proiectului. Exemplu: Clasificarea țărilor din Europa după activitatea agricolă (Tema 3 - Analiză de clusteri);
2. Sursa datelor (link sau specificarea explicită a sursei);
3. Specificarea numelor fișierelor de intrare csv;
4. Tabele, grafice și comentarii în conformitate cu tema aleasă.
  
Tematica pentru proiecte este următoarea:
Tema 1. Reducerea dimensionalității <br/>
Metode: Analiza în componente principale și Analiză factorială<br/>
Tema 2. Analiză discriminantă - Clasificare supervizată<br/>
Metode: Analiza liniară discriminantă și Discriminarea Bayesiană<br/>
Tema 3. Analiză de cluster - Clasificare nesupervizată<br/>
Metode: Algoritmi ierarhici<br/>
Pentru proiect se va alege una dintre aceste teme. Proiectul poate fi realizat în echipe de maxim 3 studenți.

Cerințe pentru fiecare temă:
Tema 1.
Analiza în componente principale
A. Tabele: distribuția varianței, scorurile, corelațiile dintre variabilele observate și
componentele principale, contribuțiile, cosinusurile, comunalitațile
B. Grafice: plot varianță componente cu evidențierea criteriilor de selecție a componentelor
semnificative, plot scoruri, plot corelații dintre variabilele observate și componente (cercul
corelațiilor), corelogramă corelații dintre variabilele observate și componente, corelogramă
comunalități
Opțional: hartă scoruri
Analiza factorială
A. Aplicare test Bartlett de sfericitate și validarea modelului (modelul este respins dacă nu
trece de testul Bartlett)
B. Tabele: Indecși KMO, varianță factori, corelații între variabilele observate și factori
(corelații factoriale) cu și fără rotație, scoruri factoriale cu și fără rotație, comunalități
C. Grafice: Corelogramă indecși KMO, plot și corelogramă corelații factoriale cu și fără
rotație, plot scoruri cu și fără rotație, corelogramă comunalități
Opțional: hartă scoruri factoriale

Tema 2
Analiză liniară discriminantă
Tabele: Puterea de discriminare a variabilelor predictor și testele Fisher pentru predictori,
scoruri discriminante (variabile discriminante), puterea de descriminare a variabilelor
discriminante și testele Fisher aplicate variabilelor discriminante, clasificarea în setul de
antrenament, acuratețea clasificării, matricea de confuzie
Grafice: plot instanțe pe grupe și centrii în axele discriminante, distribuții axe discriminante
Discriminarea Bayesiană
Tabele: Clasificarea în setul de antrenament, acuratețea clasificării, matricea de confuzie
Aplicarea celui mai bun model pe setul de aplicare și salvarea predicțiilor într-un tabel. Alegerea
celui mai bun model se face după acuratețea globală sau indexul Cohen-Kappa.

Tema 3. Analiză de clusteri
Vor fi calculate cel puțin două partiții: partiția optimală și cel puțin încă o partiție. Partiția optimală
se va determina prin algoritmul Elbow.
La fiecare partiție vor fi evidențiate:
- componența partiției (clusterii cu instanțele aparținătoare);
- scorul Silhouette și graficul Silhouette;
- graficul dendrogramă;
- plot instanțe pe clusteri în primele două axe principale (componente);
- histograme pe clusteri.
Opțional: hartă clusteri


# eu am ales tema 3
